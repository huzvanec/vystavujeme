Obchod s Amerikou|Autor textu: Jaroslav Žemlička
<p>
	Zpočátku se obchod mezi Evropou a Amerikou soustředil na výměnu surovin mezi původními
	obyvatelemi, tyto suroviny byly v Evropě velmi ceněné. Do Evropy se dovážely doposud nové plodiny.
	Ze Severní Ameriky se například vyvážel tabák nebo kukuřice a z Jižní Ameriky se dovážely
	brambory, zlato, kakao, kukuřice, rajčata a papriky. Zatímco do Ameriky putovaly evropské komodity
	včetně kovových nástrojů, koní, obilí a střelných zbraní. Tento proces, známý jako Kolumbovská
	výměna, měl zásadní dopad na ekonomický rozvoj obou regionů.
</p>
<p>
	S příchodem Španělů a Portugalců do Ameriky se obchodní model změnil. Konkvistadoři začali
	využívat místní obyvatelstvo k těžbě zlata a stříbra, což vedlo k rozsáhlému vykořisťování
	původních kultur a dramatickému úbytku domorodé populace v důsledku nemocí a násilí. Zlato a
	stříbro z dolů v Mexiku a Peru se ve velkém množství přepravovalo do Evropy, kde významně posílilo
	ekonomiky koloniálních mocností.
</p>
<p>
	Postupem času se rozvinul také obchod s otroky, který byl propojen s evropsko-americkými vztahy.
	Nedostatek pracovní síly v nových koloniích vedl k masivnímu přesunu afrických otroků do Ameriky,
	čímž vznikl tzv. transatlantický trojúhelníkový obchod.
</p>
