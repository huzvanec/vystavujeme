Údolí Mexika|Obraz Údolí Ciudad de México z hory Santa Isabel od José María Velasca (1882), exponát zapůjčen z Národního muzea|Autor textu: Lukáš Javorek
<p>
	Obraz s názvem <i>Údolí Ciudad de México z hory Santa Isabel</i> namaloval mexický malíř José
	María Velasco v roce 1882. Tato nesmírně cenná olejomalba zachycuje nejposvátnější místo Latinské
	Ameriky: místo zjevení Panny Marie Guadalupské. Obraz obdrželo Národní muzeum jako součást
	obrovské sbírky lékárníka Františka Kasky.
</p>
<p>
	František Kaska odcestoval do Mexika v rámci výpravy habsburského císaře Maxmiliána jako jeho
	osobní lékárník. Císař Maxmilián se snažil v Mexiku zavést císařství, to se mu ale nepodařilo. Po
	čtyřech letech bylo císařství svrženo a císař popraven. Kaska se rozhodl v Mexiku i nadále zůstat
	a působil jako zprostředkovatel kontaktu mezi Rakouskem-Uherskem a Mexikem. Věnoval se také tvorbě
	velké sbírky osobních památek po císaři Maxmiliánovi, kterou později rozšířil i o Velascovy obrazy
	a další umělecké předměty. Celou sbírku odkázal <i>Společnosti Musea Království českého</i>.
</p>
