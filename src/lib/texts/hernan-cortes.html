Hernán Cortés|Podobizna Hernána Cortéze od Anthonise Mora, exponát zapůjčen z Lobkowiczkého Paláce|Autor textu: Jan Střítezský
<p>Hernán Cortés byl jedním z nejslavnějších španělských conquistadorů Ameriky.</p>
<p class="italic">
	Conquista je termín, kterým se označuje dobývání určitého území, je to myšleno ve smyslu vojenském
	i náboženském.
</p>
<p>
	Narodil se do chudé rodiny. Protože byl bezohledný, povýšený a zlomyslný a rodiče se ho chtěli tím
	pádem zbavit, byl ve 14 letech poslán studovat právo do Salamanky na středozápadě Španělska. Školu
	však předčasně opustil a vydal se do Valencie s myšlenkou, že se nechá najmout jako voják, aby
	mohl bojovat v italských válkách. To se mu nepovedlo, ale v roce 1504 se nechal najmout na jednu z
	lodí a odplul na ostrov Hispaniola na Haiti, kde od té doby žil. Po objevení Yucatánu v roce 1519
	Cortés přemluvil guvernéra Diega Velázqueze de Cuéllara, aby tam pod jeho vedením vyslal výpravu.
	Tato výprava byla na poslední chvíli zakázána a Cortés měl být zatčen, ale podařilo se mu odplout
	pod vedením Antóna de Alaminose s 11 loďmi na Yucatán. Tam došlo k dobytí Tabasca a také se tam
	Cortés dozvěděl o bohaté Aztécké říši. V roce 1520 proti němu Diego Velázquez de Cuéllar poslal
	vojsko (cca 2 000 mužů), které vedl Pánfilo de Narváez. Toho však Cortés přepadl, zajal a značná
	část mužů se přidala na jeho stranu. Dne 13. srpna 1521 dobyl Tenochtitlan, což byl mocenský stát
	aztéků, a zajal nového císaře Cuauhtémoca.
</p>
