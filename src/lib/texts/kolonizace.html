Kolonizace|Autor textu: Jan Střítezský
<p>
	Kolonie je závislé území nebo město bez vlastní vlády, které patří nějakému státu, ale není
	součástí jeho území. Objevení Ameriky je tak spojeno s dobou tzv. objevných plaveb, neboli
	kolonizace, ve kterých od konce 15. až do poloviny 16. století dominovali právě Portugalci a
	Španělé.
</p>
<p>
	Princ Jindřich Mořeplavec byl člen portugalského vládnoucího rodu Avizů, který vládl mezi lety
	1415 - 1460. Proslavil se jako podporovatel námořních objevitelských cest a obchodu, čímž položil
	základy portugalské koloniální říše. Přestože se jmenoval Mořeplavec, tak se osobně nikdy nikam
	neplavil. Až do konce svého života inspiroval, organizoval a především financoval všechny
	portugalské výpravy.
</p>
<p>
	Ferdinand II. byl aragonský král od roku 1479 až do své smrti v roce 1516. Jako manžel královny
	Isabely I. Kastilské byl v letech 1475 až 1504 také kastilským králem. Společně s Isabelou vládl
	dynasticky sjednocenému Španělsku. Ferdinand je považován za prvního španělského krále, a proto se
	době jeho panování říká Španělská nebo Katolická monarchie, z čehož vyplývá titul Katolická
	Veličenstva, který jim byl udělen roku 1496 bulou Si convenit papeže Alexandra VI. S jejich
	podporou se Kryštof Kolumbus vypravil na velkou zámořskou cestu a objevil rovněž v roce 1492
	Ameriku. Tento náhodný objev dal základ vzniku velké španělské koloniální říše na území Severní,
	Střední a Jižní Ameriky.
</p>
<p>
	Portugalští námořníci začali prozkoumávat pobřeží Afriky již na počátku 15. století, za cílem
	nalezení námořní cesty do Indie a umožnění lukrativního obchodu s kořením. Při svých cestách
	dosáhli význačných úspěchů, v roce 1488 dosáhl Bartolomeu Dias mysu Dobré naděje, Vasco da Gama
	doplul roku 1498 až do Indie. Bouře zanesla Pedra Álvares Cabrala v roce 1500 na pobřeží Jižní
	Ameriky, což otevřelo cestu k založení nejvýznamnější portugalské kolonie Brazílie. V roce 1494
	byla mezi Portugalskem a Španělskem podepsána Tordesillaská smlouva, ve které si rozdělili sféry
	vlivu ve světě.
</p>
<p>
	Španělsko se v průběhu 15. a 16. století stalo průkopníkem v zámořských objevech, na nově
	objevených územích poté velice často zakládalo vlastní kolonie. Rozsáhlá území v Jižní Americe
	byla však získána na úkor tamějších kultur. Španělští conquistadoři zničili mimo jiné rozvinutou
	inckou civilizaci, která se rozkládala na území dnešních států Kolumbie, Ekvádoru, Peru, Bolívie,
	Chile a Argentiny, ale také i aztéckou civilizaci, která se rozkládala na území Mezoameriky
	(dnešního Mexika).
</p>
<p>
	V některých bývalých kolonií Španělska či Portugalska se mluví dodnes těmito jazyky. V Peru,
	Argentině, Kolumbii a v Mexiku se dodnes mluví španělsky, přičemž Mexiko je dokonce dnes největší
	španělsky mluvící země na světě. V Brazílii, Angole, Mosambiku a na Kapverdách (kde je to dnes
	oficiální jazyk) se mluví portugalsky.
</p>
